<html>
<body>
<a href="anasayfa.html">Ana Sayfa</a>

<h1 align="center">MUHASEBE FİNANSMAN</H1>
<p align="center"><img src="resim/muhasebe.jpg"></p>
<font size=4 color=brown face="comic sans ms">
<font color=blue><p>ALANIN MEVCUT DURUMU VE GELECEĞİ</font><br>
<img width=200 src="resim/muhasebe2.jpg">
 
<p>         Türkiye uzun süredir iş gücünün niteliğini yükseltmek ve ekonominin tüm sektörlerinde istihdam imkânlarını artırabilmek için mesleki eğitim sistemini geliştirmeye çalışmaktadır. Dünyanın önde gelen ekonomileri ile rekabet etmek ve Avrupa Birliğine giriş sürecinde bu çaba daha da anlamlı hâle gelmektedir.
 <p>
         Günümüzde işletmelerin ve kurumların başarısı ve kârlılığın artması etkin bir muhasebe ve finans yönetimi ile mümkündür. İşletmelerde meydana gelen muhasebe ve finans olaylarının ilgililere güvenilir ve doğru bilgiler ile aktarılması ve kamuyu aydınlatma fonksiyonunun yerine getirilmesine duyulan ihtiyaç, muhasebe ve finansmana verilen önemi artırmaktadır. 

 <p>        Ülkemizde muhasebecilik yasalarla düzenlenmiş bir meslektir.  Muhasebe ile ilgili ilk kanun 26.05.1927 tarih ve 1050 Sayılı Muhasebe-i Umumiye Kanunudur. 3568 sayılı Serbest Muhasebecilik, Serbest Muhasebeci Mali Müşavirlik ve Yeminli Mali Müşavirlik Kanunu bu unvanlara meslek içerisinde kademelendirme getirmiştir. Anadolu ticaret meslek lisesi ve ticaret meslek liseleri Muhasebe ve Finansman alanından mezun olanlar kanunda belirtilen şartları yerine getirmek suretiyle bu unvanları kazanabilirler.

 

<font color="blue"><p>ALANIN ALTINDA YER ALAN MESLEKLER</font><br>
<img width=200 src="resim/muhasebe3.jpg">
<p>Muhasebe ve finansman alanında;
<ul>
  <li> Bilgisayarlı Muhasebe,
   <li>Dış Ticaret Ofis Hizmetleri
   <li>Finans ve Borsa Hizmetleri 
 </ul>  
   dalları yer almaktadır.   
 
<p>Muhasebe, dış ticaret, finans ve borsa hizmetleri; tüm sektörlerin vazgeçilmez bir parçasıdır ve teknolojik gelişmelere paralel olarak gelişmeye ve değişmeye devam etmektedir. Bu nedenle meslek alanında hızlı değişimlere ayak uydurabilecek elemanlara ihtiyaç duyulmaktadır.

<p>Muhasebe ve Finansman alanlarında eğitim programı oluşturulmasında iş yaşamı ihtiyaçlarına uygun sektör taraması ve meslek analizi yapılmıştır. Ayrıca çeşitli illerde alan araştırması yapılıp sektör çalışanları ile birebir görüşülerek iş analizleri de yapılmıştır.
 
<p>Muhasebe ve Finansman alanı programı yaşam boyu öğrenme ilkeleri doğrultusunda meslek elemanlarına, ulusal ve uluslararası yeterlilikleri kazandırmayı hedefleyen bir yapıda tasarlanmıştır.
 
<p>Muhasebe ve finansman alanında ikinci, üçüncü ve dördüncü seviye olarak üç seviye eğitim programı bulunmaktadır. İkinci seviye eğitim programını tamamlayanlar "Muhasebe Yardımcı Elemanı", üçüncü seviye eğitim programını tamamlayanlar "Kooperatif Büro Elemanı" ya da "Kasa Sorumlusu", dördüncü seviye eğitim programını tamamlayanlar ise "Bilgisayarlı Muhasebe Elemanı", "Dış Ticaret Ofis Elemanı" veya "Finans Hizmetleri Elemanı" olurlar.
 </font>
</body>
</html>